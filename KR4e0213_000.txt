# -*- mode: mandoku-view; -*-
#+TITLE: 亦玉堂稿
#+DATE: 2015-08-25 00:26:10.117419
#+PROPERTY: ID KR4e0213
#+PROPERTY: BASEEDITION WYG    
#+PROPERTY: JUAN 提要
<pb:KR4e0213_WYG_000-1a>¶
欽定四庫全書　　　　　集部六¶
　亦玉堂稿　　　　　　　别集類五(明/)¶
　　提要¶
　　　　(臣/)等謹案亦玉堂稿十巻明沈鯉撰鯉有文¶
　　　　雅社約已著錄鯉常輯其詩文為亦玉堂稿¶
　　　　十巻續稿八巻明末板燬不存王士禎古夫¶
　　　　于亭襍錄載其家有鯉正續兩集三復其文¶
　　　　嘆其經術湛深議論正大然士禎沒後池北¶
<pb:KR4e0213_WYG_000-1b>¶
　　　　書庫所藏散佚皆盡今亦未見其本此本乃¶
　　　　康熙庚午劉榛裒輯殘闕所重刻集中有文¶
　　　　無詩葢已非原稿之舊矣鯉在神宗時立朝¶
　　　　侃直稱為名臣晚入政府毅然特立與沈一¶
　　　　貫相齗齗一貫借妖書事以傾之㡬至不免¶
　　　　然天下知為正人也雖沮于姦邪不獲盡究¶
　　　　其用而集中所載如諫止礦税一疏實國脈¶
　　　　民生之所繫其功甚偉他如議復建文年號¶
<pb:KR4e0213_WYG_000-2a>¶
　　　　改景帝實錄停取麒麟請並封恭妃詩宥議¶
　　　　禮諸臣以及正文體阻秦王服内請封釋詔¶
　　　　獄官犯諸事皆闗朝廷大體知無不言至于¶
　　　　封還成命不憚再三削牘以冀一悟懇欵惻¶
　　　　怛之意至今猶可想見之文章之工拙抑其¶
　　　　末矣惟亦玉堂之名頗不可觧推求其意葢¶
　　　　鯉嘗為翰林掌院學士歸里之後欲以廊廟¶
　　　　山林視為一致若曰此亦玉堂云爾然考沈¶
<pb:KR4e0213_WYG_000-2b>¶
　　　　括夢溪筆談稱唐翰林院在禁中乃人主燕¶
　　　　居之所玉堂承明金鑾殿皆在其間則玉堂¶
　　　　乃宫殿之名非私家所可稱鯉葢考之未審¶
　　　　也乾隆四十二年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
